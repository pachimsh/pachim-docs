---
title : "زمانبندی (Scheduler)"
---

# زمانبدی (Scheduler)

### جدول محتوا

## کارهای زمانبدی شده

همانطور که از عنوان هم مشخص است شما با استفاده از ویژگی زمانبدی می‌توانید دستورات ترمینالی را در بازه‌های زمانی مختلف بر روی سرور خود اجرا کنید.  مدیریت کردن این بخش بسیار ساده‌ است، انقدر ساده که نیاز به توضیح خاصی ندارد، با این حال بخش‌های از آن را به شما توضیح خواهیم داد.

زمانی که وارد صفحه زمانبدی یک سرور شوید می‌توانید لینک کارهای زمان بندی را مشاهده کنید و اگر نیاز به اضافه کردن کار زمانبندی شده ای دارید می‌توانید بر روی دکمه اضافه کردن کار زمابندی کلیک کنید.

برای ایجاد هر کار زمانبندی شده نیاز به موارد زیر دارید :

1- **دستوری که قصد اجرای آن را دارید**، برای مثال در یک پروژه لاراولی ما قصد اجرا دستور `php /home/pachim/roocket.ir/artisan schedule:run` را داریم.

 2- کاربری که قصد اجرای دستور با آن را داریم.

3- .بازه زمانی که این دستور باید اجرا شود و شما می‌توانید با قوانین cron بر اساس نیاز خود این بازه زمانی را مشخص کنید.


:::note{.warning}

::title[آیا کار زمانبدی شده شما اجرا نمی‌شود؟]

در صورت اینکه، کار زمانبندی شده شما اجرا نمی‌شود، لاگ خروجی آن زمانبندی در پنل پَچیم را مشاهده کنید. معمولا دلیل اجرا نشدن زمانبدی، `درست وارد نکردن دستور مورد نظر است`.

:::
### کارهای زمانبدی شده لاراول 

اگر شما یک وبسایت لاراولی را ایجاد کرده‌اید و قصد دارید از ویژگی [زمانبدی لاراول](https://laravel.com/docs/scheduling) استفاده کنید. باید در بخش زمانبندی سرور یک زمانبدی جدید بسازید و دستور `schedule:run` را در مسیر پروژه خود هر یک دقیقه یکبار اجرا کنید.

برای مثال باید این زمان بندی را بسازید، `php /home/pachim/roocket.ir/artisan schedule:run` ، بخش مهم این دستور قسمت `/home/pachim/roocket.ir` است. اگر از کاربر ایزوله استفاده می‌کنید به جای pachim نام کاربری آن را قرار دهید و بجای roocket.ir نیز آدرس دامنه‌ (که معمولا آدرس دایرکتوری اصلی پروژه است)  را وارد کنید.

توجه کنید که فایل `artisan` کجا قرار دارد. اگر در روت اصلی پروژه است که هیچ، اما اگر در مسیر دیگری از پروژه قرار دارد در ادامه آدرس بالا باید مسیر فایل artisan را نیز مشخص کنید.

### کارهای زمان‌بندی شده پیش فرض

در زمان راه اندازی سرور، ما بر اساس نوع سرور چندین زمان‌بندی را به سرور شما اضافه می‌کنیم

- `composer self-update` (آخر شب)
- دستور آپگرید کرد npm در صورت وجود در سرور (به شکل هفتگی)
- پاکسازی پکیج‌های ابونتو (به شکل هفتگی)
