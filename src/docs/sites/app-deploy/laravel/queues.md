---
title : "صف‌ها"
---

# صف‌ها

### جدول محتوا

## بررسی اجمالی

زمانی که برنامه وبسایت خود را از نوع **لاراول** یا **لاراول octane** قرار دهید، پنل کاربری پَچیم بخشی با عنوان صف‌ها را به شما نمایش می‌دهد. با استفاده از این بخش می‌توانید بسیار ساده برای پروژه لاراولی خود صف تعریف کنید. صفی که در این بخش تعریف می‌کنید توسط سرپرست سرور شما اجرا خواهد شد و هر زمان به هر دلیلی متوقف شود مجددا توسط سرپرست به حالت اجرا در خواهد آمد.

## ایجاد کردن یک صف 

شما با ورود به صفحه صف در پنل سایت خود می‌توانید با کلیک بر روی دکمه **ایجاد صف**، صف جدیدی را به سایت خود اضافه کنید. تفاوتی که ایجاد صف در این قسمت با ایجاد صف در سرپرست‌های سرور دارد این است که به شما گزینه‌های بیشتری را می‌دهد تا با دقت بالاتری صف خود را ایجاد کنید.

اگر قصد دارید با تنظیمات صف‌ها بیشتر آشنا شوید می‌توانید مستندات [**صف در لاراول**](https://laravel.com/docs/queues) را مطالعه کنید.

قابلیتی که ایجاد صف در این قسمت دارد این است که شما می‌توانید مشخص کنید صف شما با چه ورژنی از PHP اجرا شود، البته اگر ورژن به خصوصی را مد نظر دارید ولی در سرور شما وجود ندارد، می‌توانید از بخش [PHP پنل سرورتان](/servers/php) ورژن مورد نظر را نصب و راه اندازی کنید.

## استفاده از لاراول Horizon

اگر تصمیم دارید در پروژه لاراولی خود از [لاراول Horizon](https://laravel.com/docs/horizon) استفاده کنید، از طریق پنل صف‌ها این کار را **انجام ندهید**، بجای آن از ویژگی [سرپرس سرور](/servers/supervisor) استفاده کنید.

ابتدا، از طریق پنل سرپرست سرور پَچیم، سرپرستی تعریف کنید که دستور `php artisan horizon` را در دایرکتوری اصلی پروژه شما اجرا کند. بعد از تعرف سرپرست دستور `php artisan horizon:terminate` را در **کد استقرار** خود قرار دهید تا با هر بار استقرار جدید یکبار لاراول Horizon از ابتدا اجرا شود.
