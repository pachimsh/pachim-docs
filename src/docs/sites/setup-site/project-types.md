---
title : "انواع برنامه‌ها"
---

# انواع برنامه‌ها

### جدول محتوا

## انوع برنامه‌های پَچیم

اگر سرورتان از نوع [سرور اپلیکیشن](/servers/types#سرور-اپلیکیشن) یا [سرور وب](/servers/types#سرور-وب) باشد، در ابتدا شما باید نوع برنامه‌تان را مشخص کنید، در حال حاضر در پَچیم برنامه‌ها به دو نوع برنامه‌های اصلی و فرعی تقسیم می‌شود.

### برنامه اصلی

برنامه‌های اصلی جز برنامه‌های پایه محسوب می‌شوند که شما با استفاده از زبان پایه یا فریمورک خاصی باید اپلیکیشن خود را از طریق مخزن‌های گیت فراخوانی و راه اندازی کنید . در حال حاضر برنامه‌های اصلی که در پَچیم پشتیبانی می‌شوند به شرح زیر هستند.

- PHP
- Laravel
- Laravel (octane)
- Node.js (**امکان راه اندازی فریمورک‌های node نیز وجود دارد مانند express.js , sail.js, Next.js , Nuxt.js** )
- Static Website (**مانند Html , React.js , Vue.js , Angular.js ,Svelte.js**)
- سفارشی

:::note{.tip}
::title[حالت سفارشی برنامه اصلی]

در حالت سفارشی، این امکان را به شما می‌دهیم که نوع اپلیکیشن و حالت‌های مختلف آن را شخصی سازی کنید.

- شما انتخاب می‌کنید که برنامه شما بر روی پورت متفاوتی لود می‌شود یا خیر.
- شما مشخص می‌کنید قالب پیکربندی nginx که بر روی وبسایت شما راه اندازی شود، چه قالبی باشد.
- دایرکتوری وب پروژه را می‌توانید مشخص ‌کنید.
  :::

:::note{.warning}
::title[نکته مهم]

با توجه به نوع برنامه‌ای که انتخاب می‌کنید پیکربندی nginx و همچنین اسکریپت استقرار سایت شما تغییر می‌کند. البته هر دو این موارد را بعد از راه اندازی سایت می‌توانید از طریق پنل سایت به دلخواه خود تغییر دهید.
:::

### برنامه‌های آماده

در حال حاضر ما در پَچیم دو نوع برنامه آماده را برای راه اندازی سریع در اختیارتان قرار داده‌ایم که در آینده به درخواست شما سعی می‌کنیم به لیست این برنامه‌های آماده اضافه کنیم.

- وردپرس
- phpMyAdmin    


#### سایت وردپرسی

شما با استفاده از پَچیم با چند کلیک ساده می‌توانید یک وبسایت وردپرسی برای خود را اندازی کنید و به عنوان یک بلاگ یا فروشگاه از آن بهره ببرید.

برای آنکه یک [وبسایت وردپرسی](https://wordpress.org/) داشته باشید قبل از هر چیزی وارد بخش [مدیریت دیتابیس‌ها در سرور](/servers/databases) شوید و یک دیتابیس و کاربر دیتابیس متصل به آن ایجاد کنید. تا اطلاعات مربوط به برنامه وردپرسی شما در آن ذخیره سازی شود.

زمانی که برنامه آماده وردپرسی را به عنوان یک سایت راه اندازی کردید می‌توانید با استفاده از آدرس دامنه خود و اجرای آن بر روی مرورگر ادامه پروسه نصب برنامه وردپرسی را انجام دهید.

زمانی که پَچیم یک وبسایت وردپرسی را برای شما راه اندازی می‌کند در کنار آن [وردپرس CLI](https://wp-cli.org/) را هم برای شما نصب می‌کند تا شما بتوانید از طریق آن و دستورات کامندی که وجود دارد سایت وردپرسی خود را مدیریت کنید.


:::note{.danger}
::title[نکته امنیتی]

زمانی که وبسایت وردپرسی شما راه اندازی شد به سرعت وارد دامنه‌ خود شوید و نصب و وردپرس را تکمیل کنید، توجه کنید که اگر شخص دیگری به دامنه شما دسترسی داشته باشد قبل از شما می‌تواند این نصب را به پایان برساند.

:::

#### سایت phpMyAdmin

یکی دیگر از برنامه‌های آماده phpMyAdmin است، برای هر شخصی که با php و mysql کار کرده باشد نام phpMyAdmin بسیار آشناست و می‌داند برای مدیریت دیتابیس mysql/mariaDB با یک رابط گرافیکی مورد استفاده قرار میگیرد. با استفاده از پَچیم شما می‌توانید خیلی ساده با چند کلیک یک سایت با phpMyAdmin راه اندازی کنید.

برای راه‌اندازی phpMyAdmin به یک دیتابیس و نام کاربری دیتابیس نیاز دارید که می‌توانید از بخش [مدیریت دیتابیس‌های سرور](/servers/databases) ایجاد کنید یا اگر از قبل ساخته‌اید در بخش ایجاد سایت آن را انتخاب کنید، این اطلاعات برای ذخیره سازی در پیکربندی phpMyAdmin مورد استفاده قرار میگیرد.

زمانی که سایت شما با phpMyAdmin را اندازی شود با استفاده از دامنه‌ای که به سایت مورد نظر خود اختصاص داده‌اید می‌توانید با استفاده از نام کاربری دیتابیس و پسورد آن وارد phpMyAdmin شوید و دیتابیس مورد نظر خود را ویرایش کنید.

هر زمان که مایل باشید می‌توانید نام کاربر دیتابیس را به دیتابیس‌های دیگر هم متصل کنید.

:::note{.tip}
::title[اتصال به دیتابیس بدون phpMyAdmin]

شما بدون نیاز به phpMyAdmin و با استفاده از نرم افزارهای همچون TablePlus می‌توانید به دیتابیس‌های خود متصل شوید و با آن‌ها کار کنید، این راه از امنیت بیشتری نیز برخوردار است. برای مطالعه بیشتر در مورد این موضوع به بخش [`اتصال به دیتابیس از طریق خارج از سرور`](/servers/databases#اتصال-به-دیتابیس-از-طریق-خارج-از-سرور) مراجعه کنید.

:::
