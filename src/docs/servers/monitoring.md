---
title : 'مانیتور سرور'
---

# ماینتور سرور

### جدول محتوا

## بررسی اجمالی

برای مدیریت درست سرورها ما امکانی را در پچیم در اختیار شما قرار داده‌ایم که به سادگی با استفاده از آن می‌توانید سرورهای خود را مانیتور کنید و از میزان استفاده آن‌ها از منابعی که در اختیار سرور است آگاه شوید. این موضوع به شما کمک می‌کند تا از میزان مصرف منابع در ساعات مختلف و روزهای مختلف به شکل نمودار آگاه شوید و اگر نیاز به ارتقا سرورهای خود دارید به موقع آن را انجام دهید.

همچنین در کنار مانیتور کردن اطلاعات سرور قابلیتی با عنوان ناظران را در اختیار شما قرار داده‌ایم که به سادگی می‌توانید برای سرورهای خود ناظر قرار دهید تا در صورت رخ دادن اتفاقی به شما اطلاع رسانی شود.

## اطلاعاتی که جمع‌آوری می‌شود

ما در پچیم در حال حاضر سه نوع اطلاعات را از سرورهای شما جمع‌آوری می‌کنیم، میانگین لود CPU، میزان استفاده از حافظه و میزان استفاده از RAM که هر کدام از این سه نقش کلیدی در سرعت پاسخگویی سرور شما دارند.

### میانگین لود CPU

میانگین لود CPU به مقدار مصرف CPU در یک دقیقه گفته می‌شود که ما این مقدار را در پنل پچیم به شما نمایش می‌دهیم.

### میزان استفاده از حافظه (Disk) 

 هر سرور، دارای حافظه به شکل Hard Disk یا SSD یا Nvme است که ما هر سه این دو را Disk خطاب قرار می‌دهیم و این مقدار را بر روی پنل پچیم به شما نمایش خواهیم داد.

### میزان استفاده از RAM

حافظه RAM بخش مهم دیگری از هر سرور است که مانیتور کردن لحظه‌ای آن برای هر سروری بسیار مهم است، ما این مورد را هم در پنل‌ پچیم به شما نمایش خواهیم داد.

## ناظران 

ناظر چیست ؟ گاهی اوقات شما نیاز دارید تا اگر حافظه Disk سرور شما برای مثال به 80 درصد رسید، این حافظه را ارتقا دهید یا اگر CPU یا RAM شما بیشتر از میزانی که مد نظر شما است، مورد استفاده قرار گرفت متوجه آن شوید و این منابع را در سرور خود ارتقا دهید، ما در پچیم امکانی را آماده کرده‌ایم که آن را ناظر صدا میزنیم، شما می‌توانید برای هر کدام از منابع سرور خود یک یا چند ناظر قرار دهید تا در صورت اینکه هر کدام از منابع مورد نظرتان بیشتر یا کمتر از مصرفی که مد نظر شما است، مصرف کرد، به شما اطلاع رسانی شود.

### ایجاد ناظر 

برای ایجاد ناظر تنها کافیست در صفحه مانیتور در بخش سرور بر روی دکمه ناظر جدید کلیک کنید و در فرمی که به شما نمایش داده می‌شود اطلاعات زیر را پر کنید.

- نوع ناظر : شما قصد دارید ناظر شما کدام یک از منابع سرورتان را بررسی کند
- عملگر : مایل هستید آستانه تحمل ناظر بزرگتر مساوی یا کوچکتر مساوی، آستانه تحمل باشد
- آستانه تحمل: این مقدار مشخص می‌کند که ناظر شما تا چه مقداری می تواند تحمل کند.
- مدت تحمل آستانه : اگر n بار منبع مورد نظر سرور شما از آستانه مشخص شده عبور کند، شما ایمیل هشدار دریافت خواهید کرد. 
- ایمیل اعلام هشدار : ایمیلی که در صورت رد کردن آستانه و تحمل آسانه به آن اطلاع رسانی خواهد شد.

### مدیریت ناظر 

شما می‌تواند بعد از ایجاد یک ناظر به سادگی آن را در بخش مدیریت ناظران، ویرایش یا حذف کنید.
