---
title :  "قالب nginx"
---

# قالب Nignx 

### جدول محتوا

## بررسی اجمالی

در زمان ایجاد کردن سایت برای سرور اپلیکیشن یا سرور وب شما می‌توانید نوع برنامه خود را مشخص کنید، هر کدام از برنامه‌ها دارای پیکربندی بخصوصی برای nginx هستند تا به شما کمک کنند تا سایت خود را به شکل مناسبی بالا بی‌آورید. در بین انواع مختلف برنامه‌ها یک **حالت شخصی سازی** نیز وجود دارد که به شما کمک می‌کند سایتی با مشخصه‌ای متفاوت بوجود بی‌آورید، یکی از قسمت‌های مهم آن، انتخاب قالب nginx است که می‌تواند به شما کمک کند تا سایت خود را با پیکربندی بخصوصی از nginx راه اندازی کنید. 

شما می‌توانید از بخش قالب nginx در پنل سرورتان قالب‌های مختلفی را ایجاد و مدیریت کنید و در زمان ایجاد کردن وبسایت از این قالب‌ها استفاده کنید.


:::note{.warning}

::title[قالب نامناسب Nginx باعث خرابی وبسایت]

اگر در ایجاد قالب nginx دقت نکنید، یک قالب nginx می‌تواند باعث خرابی وبسایت شما شود، بنابراین با دقت بسیار زیادی از قالب‌های nginx در ایجاد وبسایت سفارشی استفاده کنید.

:::
## ایجاد قالب Nginx 

شما برای ایجاد یک قالب جدید nginx می‌توانید در صفحه مدیریت قالب nginx در پنل سرورها بر روی دکمه ایجاد قالب جدید کلیک کنید بعد از کلیک مدلی برای شما باز می‌شود که از شما درخواست یک نام و محتوای قالب را می‌کند، برای ساده‌تر کردن ایجاد قالب nginx ما محتوا قالب پیش فرض nginx را در قسمت محتوا قرار داده‌ایم و شما می‌توانید بر اساس نیاز آن را تغییر دهید.

### متغیرهای قالب

پَچیم چندین متغییر آماده سازی کرده تا در زمانی که شما قالب nginx خود را آماده می‌کنید و قصد استفاده از آن در سایت را دارید این متغییرها به شکل اتوماتیک مقداردهی شوند در زیر لیست این متغییرها را می‌توانید مشاهده کنید.


| متغییر                  | توضیحات                                                                                                                                                |
|-------------------------|--------------------------------------------------------------------------------------------------------------------------------------------------------|
| `{{DIRECTORY}}`         | دایرکتوری قابل دسترس وب در وبسایت , برای مثال . `/public`                                                                                              |
| `{{DOMAINS}}`           | این مقدار ترکیبی از دامنه اصلی و دامنه‌های مستعار است , برای مثال.<br> `roocket.ir alias.roocket.ir`                                                   |
| `{{PATH}}`              | مسیر کامل قابل دسترس از طریق وب , برای مثال. `/home/pachim/roocket.ir/public`                                                                          |
| `{{PORT}}`              | آی پی ورژن 4 که سایت باید به آن گوش دهد(`:80`). اگر آدرس سایت `default` باشد, مقداری که در به جای این متغییر قرار میگیرد برابر است با `default_server` |
| `{{PORT_V6}}`           | آی پی ورژن 6 که سایت باید به آن گوش دهد (`[::]:80`). اگر نام سایت `default` باشد, مقداری که به جای این متغیر قرار میگیرد `default_server` است.         |
| `{{PROXY_PASS}}`        | سوکت php که در سایت شما مورد استفاده قرار میگیرد, به عنوان مثال. `unix:/var/run/php/php8.0-fpm.sock`                                                   |
| `{{ROOT_PATH}}`         | مسر اصلی وبسایت در سرور , به عنوان مثال . `/home/pachim/roocket.ir`                                                                                    |
| `{{SERVER_PUBLIC_IP}}`  | آدرس IP عمومی سرور.                                                                                                                                    |
| `{{SERVER_PRIVATE_IP}}` | آدرس IP خصوصی سرور اگر وجود داشته باشد.                                                                                                                |
| `{{SITE}}`              | آدرس سایت , به عنوان مثال . `roocket.ir`. دقت کنید این مقدار با `{{DOMAINS}}` فرق دارد و تنها شامل نام دامنه اصلی سایت می‌شود.                         |
| `{{SITE_ID}}`           | شناسه اصلی سایت در پَچیم , به عنوان مثال. `9777e106-001e-49d2-aed9-d29f86bceeda`                                                                       |
| `{{USER}}`              | نام کاربری که سایت به آن اضافه شده است, به عنوان مثال. `pachim`                                                                                        |

زمانی که از این متغییرها در قالب nginx استفاده می‌کنید، حتما مطمئن شوید که دقیقا نام آن‌ها را درست وارد کرده باشید.

### مدیریت قالب‌ها

شما هر زمانی که بخواهید می‌توانید قالبی از قالب‌های، که در گذشته اضافه کردید را ویرایش یا حذف کنید.  توجه داشته باشید ویرایش یا حذف یک قالب nginx هیچ تاثیری برا سایت‌های که از آن قالب استفاده کرده‌اند ندارد.
