---
title : "پشتیبان‌گیری"
---

# پشتیبان‌گیری دیتابیس‌ها و فایل‌ها


### جدول محتوا

## بررسی اجمالی

پشتیبان‌گیری از دیتابیس‌ها و فایل‌های سایت‌های شما همیشه برای هر پروژه‌ای بسیار مهم بوده، چون به هر دلیلی ممکن است اطلاعات فعلی دیتابیس‌ها و فایل‌های سایت شما حذف شوند، داشتن یک پشتیبان از دیتابیس‌ها می‌تواند همیشه نجات دهنده شما باشد. ما در پَچیم ویژگی پشتیبان‌گیری اتوماتیک را به پروژه اضافه کرده‌ایم که با استفاده از آن می‌توانید با چند کلیک و بدون انجام کار اضافه‌ای از دیتابیس‌های خود به شکل اتوماتیک پشتیبانی تهیه کنید.

:::note{.tip}

توجه کنید که قابلیت پشتیبان‌گیری تنها برای پلن رشد و حرفه‌ای در دسترس است و شما برای بهرمندی از این ویژگی باید اشتراک رشد یا حرفه‌ای را در پَچیم تهیه کنید.

:::

## ایجاد پیکربندی پشتیبان‌گیری

برای آنکه پَچیم بتواند از دیتابیس‌ها یا فایل‌های شما پشتیبانی تهیه کند نیاز است شما پیکربندی را برای پشتیبان‌گیری به پَچیم اضافه کنید، با ورود به بخش پشتیبان‌گیری از پنل سرور در پَچیم و با کلیک بر روی پیکربندی جدید می‌توانید چنین اقدامی را به راحتی انجام دهید.

هر پیکربندی پشتیبان‌گیری نیازمند یک سری اطلاعات است که سعی می‌کنیم در اینجا این اطلاعات را به شما توضیح دهیم تا بدون هیچ مشکلی بتوانید پشتیبان‌گیری از دیتابیس‌های خود را در پَچیم اضافه کنید.

### مشخص کردن نوع پشتبان‌گیری

سرویس پَچیم این امکان را برای شما فراهم کرده تا در کنار پشتیبان‌گیری از دیتابیس بتوانید از فایل‌های که بر روی سایت نیز دارید هم پشتیبان‌گیری تهیه کنید. برای همین در مرحله اول باید مشخص کنید که نوع پشتیبان‌گیری شما از نوع دیتابیس است یا فایل و بر اساس انتخاب شما اطلاعاتی که از شما دریافت می‌شود متفاوت خواهد بود.

#### پشتیبان‌گیری دیتابیس

در حال حاضر ما در پَچیم پشتیبان گیری از دیتابیس‌های Mysql/MariaDB و PostgresSQL را انجام می‌دهیم و شما برای ایجاد پشتیبان‌گیری نیاز است ابتدا نوع دیتابیس و دیتابیس‌ که قصد پشتیبان‌گیری از آن‌ها دارید را در قسمت اطلاعات دیتابیس مشخص کنید.

#### پشتیبان‌گیری فایل

با انتخاب پشتیبان‌گیری فایل شما ابتدا باید مشخص کنید که از فایل‌های کدام یک از سایت‌های خود قصد تهیه پشتیبانی را دارید، اگر هنوز سایتی بر روی سرور خود نداشته باشید امکان تهیه کردن پشتیبانی نیز وجود ندارد.

بعد از انتخاب سایت حتی می‌توانید مسیر دقیق پشتیبان‌گیری از فایل‌ها را نیز مشخص کنید.

### بازه زمانی پشتیبان گیری

ما برای هر نوع از پشتیبان‌گیری بازه‌های زمانی متفاوتی را ارائه می‌کنیم که ابتدا با انتخاب نوع پشتیبان‌گیری می‌توانید این بازه‌های زمانی را مشاهده کنید.

برای پشتیبان‌گیری دیتابیس‌ها: 

- شبانه
- هر ۱۰ دقیقه
- هر ۲۰ دقیقه
- هر ۳۰ دقیقه
- هر ۴۰ دقیقه
- هر ۵۰ دقیقه
- هر ۶۰ دقیقه
- هر ۲ ساعت
- هر ۴ ساعت
- هر ۸ ساعت
- هر ۱۲ ساعت
- هر ۲۴ ساعت
- هفتگی
- ماهیانه

برای پشتیبان‌گیری فایل‌ها: 

- روزانه (هر روز نیمه شب)
- هفتگی (اول هر هفته شنبه)
- ماهیانه (اولین روز هر ماه)


### مکان ذخیره‌سازی

برای آنکه پشتیبان‌گیری خود را ثبت کنید نیاز به قرار دادن پیکربندی ذخیره‌‌سازی دارید، برای حفظ امنیت شما، ما هیچ کدام از پشتیبان‌گیری‌های شما را در پَچیم ذخیره‌سازی نمی‌کنیم و تماما در مخزنی که شما ارائه می‌کنید این اطلاعات ذخیره‌سازی خواهند شد.

برای اضافه کردن پیکربندی ذخیره‌سازی می‌توانید وارد تنظیمات حساب کاربری شده و از طریق [مخزن‌های پشتیبانگیری](https://app.pachim.sh/profile/backup-configurations)، اقدام به اضافه کردن مخزن خود کنید، اگر مایل هستید بیشتر در مورد این مخزن‌ها بدانید [مستندات مخزن‌های پشتیبان‌گیری](/accounts/backup-configurations) را مطالعه کنید.

### تعداد نگه‌داری پشتیبان

از آنجای که هر فضای ذخیره‌سازی محدودیت‌های را دارد و شما هم نیاز ندارید همه نسخه‌های پشتبان قبلی را نگه دارید، می‌توانید تعداد نگه‌داری نسخه‌های پشتیبان در زمانی که یک پشتیبان‌گیری را پیکربندی می‌کنید را مشخص کنید.

به این شکل شما می‌توانید به سادگی به پَچیم بگویید که تنها ۲۰ پشتیبانی آخر یا هر مقداری که مایل هستید را در فضای ذخیره‌سازی شما نگه‌داری کند.

### مسیر ذخیره‌سازی

شما به شکل دقیق‌تری می‌توانید مشخص کنید که فایل‌های پشتیبانی شما دقیقا در چه مسیری از مخزنی که مشخص کردید ذخیره‌سازی شوند، البته این موضوع اختیاری است و در صورت لزوم می‌توانید از این موضوع استفاده کنید.


### جدول‌های مستثنی

اگر نوع پشتیبان‌گیری شما دیتابیس باشد می‌توانید مشخص کنید از چه جداولی از دیتابیس مورد نظر شما پشتیبانی تهیه نشود، البته این موضوع اختیاریست و اگر می‌خواهد از کل دیتابیس شما پشتیبانی تهیه شود این گزینه را خالی بگذارید.

### دایرکتوری‌های مستثنی

اگر نوع پشتیبان‌گیری شما فایل باشد، می‌توانید به سادگی از طریق این گزینه مشخص کنید از چه دایرکتوری‌های از پروژه شما پشتیبان‌گیری تهیه نشود، اینطوری می‌توانید از تهیه پشتیبان‌گیری فایل‌های غیر ضروری جلوگیری کنید.

### پسورد فایل ZIP

برای افزایش امنیت فایل‌های پشتیبان‌گیری شما، قابلیت قرار دادن پسورد بر روی فایل های پشتیبان‌گیری شده را برایتان آماده کرده‌ایم، تا با قرار دادن یک پسورد به سادگی امنیت فایل‌های خود را چند برابر کنید.

توجه داشته باشید که بعد از وارد کردن پسورد آن را در جای مناسبی ذخیره کنید چون دیگر در پَچیم به شما نمایش داده نخواهد شد.

توجه کنید اگر این گزینه را خالی قرار دهید هیچ پسوردی برای فایل‌هایتان قرار داده نخواهد شد.

-------

## مدیریت پیکربندی پشتیبان‌گیری

جدا از آنکه شما می‌توانید پیکربندی را برای پشتیبان‌گیری اضافه کنید، شما می‌توانید پیکربندی‌های قبلی را حذف یا ویرایش کنید که در زیر در مورد آن‌ها صحبت خواهیم کرد.

### ویرایش  پیکربندی پشتیبان‌گیر

ممکن است هر زمانی شما نیاز به تغییر اطلاعات یک پیکربندی را احساس کنید، برای اینکار شما می‌توانید از بخش مدیریت پشتیبان‌گیری‌ها بر روی دکمه ویرایش پشتیبان‌گیر مورد نظر خود کلیک کنید و اطلاعاتی که نیاز دارید را تغییر دهید و بعد از آن با ثبت تغییرات، پشتیبان‌گیری‌های جدید با استفاده از تنظیمات جدید شما اتفاق خواهد افتاد.

### حذف پیکربندی پشتیبان‌گیر

شما هر زمان که مایل باشید می‌توانید یک پیکربندی پشتیبان‌گیری را از پَچیم حذف کنید و با حذف شدن یک پیکربندی تمام پشتیبانی‌های که به واسطه آن پشتیبان‌گیر تهیه شده بودند هم حذف خواهند شد. 

:::note{.warning}

::title[نکته مهم]

توجه کنید زمانی که شما یک پیکربندی را حذف می‌کنید تمام پشتیبانی‌های که در سیستم پَچیم برای آن پیکربندی وجود داشت نیز حذف خواهند شد، اما این به معنی حذف شدن اطلاعات از مکان ذخیره‌سازی معرفی شده نیست و آن اطلاعات کماکان بر روی سرویس ذخیره‌سازی شما باقی خواهند ماند.

:::

## مدیریت پشتیبانی‌ها

شما می‌توانید لیست پشتیبانی‌های که به واسطه پیکربندی‌های پشتیبان‌گیر در پَچیم تهیه می‌شود را در صفحه پشتیبان‌گیری‌ها مشاهده کنید و آن‌ها را دانلود، بازیابی و یا حذف کنید.

### بازیابی پشتیبانی

شما هر زمان که مایل باشید می‌توانید نسخه‌ای از پشتیبانی که توسط پَچیم تهیه شده را بر روی سرور خود بازیابی کنید برای اینکار تنها کافیست وارد لیست پشتیبانی‌ها شوید و بر روی بازیابی کلید کنید و مابقی کار را ما برایتان انجام خواهیم داد. 

شما هم برای پشتیبان‌گیری دیتابیس و هم فایل قابلیت بازگردانی را دارید و به سادگی با کلیک بر روی بازگردانی می‌توانی پشتیبانی قبلی را بازگردانی کنید.

:::note{.tip}

::title[بازیابی دیتابیس از سیستم‌های خانگی]

اوقات زیادی سوال می‌شود که چطور می‌توانیم دیتابیس‌هایمان را از سرورهای دیگر یا حتی از سیستم خانگی خود بازیابی کنیم. برای این کار شما می‌توانید از نرم افزار TablePlus استفاده کنید و همانطور که در مستندات [`اتصال به دیتابیس از طریق خارج از سرور`](/servers/databases#اتصال-به-دیتابیس-از-طریق-خارج-از-سرور) توضیح دادیم از دیتابیس‌های مورد نظر پشتیبانی تهیه کنید یا دیتابیسی را بر روی سرور خود بازیابی کنید.

:::

### حذف پشتیبانی

اگر زمانی مایل به نگه‌داری پشتیبانی خاصی از دیتابیس خود نیستید به سادگی می‌توانید بر روی حذف پشتیبانی کلیک کنید با این کار پشتیبانی مورد نظر از روی پَچیم حذف خواهد شد.

:::note{.danger}
::title[حذف پشتیبانی از مکان ذخیره‌سازی]

زمانی که درخواست حذف یک پشتیبان را در پَچیم ثبت می‌کنید، پَچیم، پشتیبانی مورد نظر را هم از روی سایت و هم از روی فضای ذخیره‌سازی که معرفی کردید کاملا حذف خواهد کرد.
:::

### مشاهده خروجی پشتیبانی

اگر زمانی پشتیبان‌گیری به هر دلیلی درست انجام نشود، در پَچیم اروری برای آن به شما نمایش داده می‌شود که با واسطه ارور می‌توانید مشکل به‌وجود آمده را تشخیص داده و حل کنید تا پشتیبانی شما بدون مشکل انجام شود.
